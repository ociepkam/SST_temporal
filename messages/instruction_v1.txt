Witaj! 
Eksperyment, w którym bierzesz udział ma na celu zrozumienie mechanizmów leżących u podłoża
uwagi temporalnej.
Na początku każdej próby, na ekranie pojawią się dwa nałożone na siebie okręgi o różnej
średnicy, które będą zawierać informację o czasie pojawienia się następnego bodźca.
Podświetlenie mniejszego kręgu oznacza, że następny bodziec pojawi się po krótszym czasie.
Podświetlenie większego okręgu oznacza, że następny bodziec pojawi się po dłuższym czasie.
W połowie przypadków, oba okręgi będą podświetlone i będzie to znaczyło, że nie dostarczają
one żadnej informacji o czasie pojawienia się następnego bodźca.
Następnie na środku ekranu pojawi się + albo x. Twoim zadaniem jest nacisnąć przycisk ,,a’’
na klawiaturze lewym palcem wskazującym jeśli pojawia się +, albo przycisk ,,l’’ prawym
palcem jeśli pojawia się x. Postaraj się reagować najszybciej jak to możliwe, udzielając
jednocześnie prawidłowej odpowiedzi.
W części prób, po pojawieniu się któregoś z obiektów (+ albo x), usłyszysz krótki dźwięk.
Oznacza to, że musisz powstrzymać się od naciśnięcia przycisku. Czasem, szczególnie, gdy
dźwięk pojawi się po dłuższym czasie, będzie to trudne, ważne jest jednak, żebyś NIE CZEKAŁ
na pojawienie się dźwięku.
Pamiętaj - zadanie polega na korzystaniu ze wskazówek(okręgów) dotyczących czasu pojawienia
się następnych bodźców.